---
title: Jak powstają lokalne oddziały?
description:  Fundacja OpenStreetMap chętnie nawiązuje kontakt z grupami, które zamierzają złożyć wniosek i współpracować z nimi, aby stać się lokalnym oddziałem.
lang: pl
---

Gdy społeczność kontrybutorów projektu OpenStreetMap na danym obszarze jest wystarczająco rozwinięta, aby uzasadnić utworzenie krajowej (lub regionalnej) organizacji, mogą oni założyć formalną grupę i ubiegać się o uznanie jej za lokalny oddział Fundacji OpenStreetMap. Kluczowa jest jednak kolejność - utworzenie formalnej grupy nigdy nie jest pierwszym krokiem w działalności OSM w danym kraju.  Zamiast tego formalna grupa powinna zostać utworzona dopiero wtedy, gdy istnieje pewna ilość działalności OSM, od zróżnicowanej grupy ludzi w kraju, którzy mogą następnie wspólnie założyć organizację.

Lokalne oddziały muszą być organizacjami non-profit zaangażowanymi we wspieranie celów Fundacji OpenStreetMap i projektu OpenStreetMap.

Generalnie oczekuje się, że grupa ubiegająca się o status lokalnego oddziału w danym kraju będzie reprezentować społeczność OSM w całym kraju, a członkostwo musi być możliwe dla każdego w danym kraju. Na przykład lokalny hackerspace w stolicy lub grupa studentów z uniwersytetu mogą nie być najlepszymi środowiskami do utworzenia lokalnego oddziału, ponieważ zwykle brakuje im wszechstronności i zasięgu, których szukamy.  Oczekujemy również, że lokalne oddziały będą miały demokratyczne struktury, tak aby członkowie społeczności OSM, którzy dołączą do wybranej grupy, mogli decydować o sprawach lokalnego oddziału.
Choć możliwe jest, aby lokalny oddział był częścią istniejącego podmiotu, a nie odrębną organizacją, taki lokalny oddział musiałby wykazać, sposób w jaki członkowie społeczności OSM podejmują decyzje bez nadmiernej kontroli ze strony organizacji nadrzędnej.

Organizacja, która ubiega się o status lokalnego oddziału, powinna być niezależna finansowo i powinna mieć historię działań związanych z OSM, jako organizacja lub przynajmniej poprzez swoich założycieli.  Rozpatrując wniosek lokalnego oddziału, Fundacja OSM nie będzie patrzeć na to, co dany oddział planuje zrobić, ale na to, co już zrobił!

Proces składania wniosków przez lokalne oddziały został przedstawiony [tutaj](https://wiki.osmfoundation.org/wiki/Local_Chapters){:target="_blank"}.

Fundacja OpenStreetMap chętnie podejmie rozmowy z grupami, które nie spełniają jeszcze wymagań określonych powyżej dla lokalnego oddziału, i podejmie z nimi współpracę, aby stały się lokalnym oddziałem w przyszłości.
